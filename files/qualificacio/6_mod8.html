<html>
<head>
<title>Clau 6</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<body>
<p align='justify'>
<b>Article 128. Zona industrial entre mitgeres (Clau 6)  <br><br>
</b>1. Definició <br><br>
a)	Abarca les àrees destinades específicament a l’ús industrial i terciari, que es donen als polígons expressament previstos per a  aquestes activitats. Correspon a les edificacions col·locades entre mitgeres. <br><br>
b)	Es diferencien les següents subzones, segons la seva ubicació al municipi: <br><br>
Subzona 6.1: Polígon Industrial del Llobregat <br><br>
Subzona 6.2:  la resta de polígons industrials <br><br>
2. Tipus d’ordenació <br><br>
Li correspon el tipus d’ordenació segons alineació de vial, entre mitgeres. <br><br>
3. Condicions de la parcel·lació i de l’edificació <br><br>
<table>
  <tr>
    <td><br></td>
    <td>Clau 6.1<br></td>
    <td>Clau 6.2<br></td>
  </tr>
  <tr>
    <td>Parcel·la mínima<br></td>
    <td>500 m²s<br></td>
    <td>500 m²s<br></td>
  </tr>
  <tr>
    <td>Façana mínima<br></td>
    <td>12 m<br></td>
    <td>12 m<br></td>
  </tr>
  <tr>
    <td>Edificabilitat màxima<br></td>
    <td>1,6 m²st/m²s<br></td>
    <td>1,6 m²st/m²s<br></td>
  </tr>
  <tr>
    <td>Ocupació màxima<br></td>
    <td>100% <br></td>
    <td>80% <br></td>
  </tr>
  <tr>
    <td>Coeficient màxim de volumetria<br></td>
    <td>10 m3/m2<br></td>
    <td>6 m3/m2<br></td>
  </tr>
  <tr>
    <td>Alineació de la façana<br></td>
    <td>Alineació a vial, excepte quan es grafia una altra alineació<br></td>
    <td>Reculada obligatòria de la façana a 6m del límit de parcel·la, excepte quan es grafia una altra alineació<br></td>
  </tr>
  <tr>
    <td>Alçada màxima<br></td>
    <td>12 m<br></td>
    <td>12 m<br></td>
  </tr>
  <tr>
    <td>Planta soterrani ocupació<br></td>
    <td>100%<br></td>
    <td>80%<br></td>
  </tr>
</table><br><br>4. Condicions generals  <br><br>
4.1. Aparcament <br><br>
Es preveurà dins de cada parcel·la una plaça d’aparcament per cada 350 m² de superfície edificada. <br><br>
Com a mínim es preveurà una plaça d’aparcament per cada 3 treballadors d’un mateix torn de treball. <br><br>
S’exceptuen de les dues anteriors normes les parcel·les qualificades com a zona 6.1. <br><br>
Cada plaça tindrà una superfície rectangular mínima de 2,50 m x 4,50 m. El projecte d’edificació definirà amb exactitud l’emplaçament i tractament de les àrees d’aparcament. <br><br>
Si es tracta d’un establiment comercial, les previsions d’aparcament s’ajustaran a la normativa sectorial vigent i en qualsevol cas la dotació mínima d’aparcament serà de dues places per cada 100 m² de superfície edificada. <br><br>
Si es tracta d’ús recreatiu de restauració, es preveurà una plaça per cada 8 places d’aforament. <br><br>
4.2. Gual <br><br>
Tots el propietaris estan obligats a fer-se el seu propi gual, segons l’ordenança municipal de guals. <br><br>
4.3. Construccions auxiliars <br><br>
a)	S’admeten les construccions auxiliars o annexes, independents de la principal, sempre que no superin els 25m2 de sostre. Aquesta superfície computarà a efectes d’ocupació màxima i edificabilitat. <br><br>
 b)	Es podran situar a la franja de separació als límits de parcel·la, sempre i quan no interfereixin el trànsit intern ni l’arbrat i enjardinat obligatori. <br><br>
c)	La seva alçada màxima és de 5m,, però en cas d’estacions transformadores d’electricitat es podrà arribar als 6m si la instal·lació ho requereix. <br><br>
4.4. Espais no edificables (espais lliures de parcel·la) <br><br>
S’haurà de procedir a l’arbrat i enjardinat del límit posterior de les parcel·les a fi de minimitzar l’impacte paisatgístic.  <br><br>
Els espais que han de quedar lliures d’edificació quedaran limitats en quant al seu ús a: <br><br>
a.	Pel que fa als espais que no confrontin amb la via pública: <br><br>
Espais per a maniobra i circulació de vehicles. <br><br>
Aparcament de vehicles sense cobrir. <br><br>
Enjardinament. <br><br>
Dipòsit temporal de matèries primeres, productes intermedis, productes acabats o mercaderies. <br><br>
Edificacions auxiliars i complementàries, que alhora quedaran limitades a l’ús d’estacions receptores de gas, estacions transformadores d’electricitat, armaris d’escomeses i dipòsits soterrats. <br><br>
b. 	Pel que fa als espais que confrontin amb la via pública: <br><br>
Espais per a maniobra i circulació de vehicles. <br><br>
Aparcament de vehicles sense cobrir, tot combinant-lo amb arbrat i vegetació <br><br>
Enjardinament.  <br><br>
Edificacions auxiliars i complementàries, que alhora quedaran limitades a l’ús d’estacions receptores de gas, estacions transformadores d’electricitat, armaris d’escomeses i dipòsits soterrats. <br><br>
En cap cas es podran utilitzar aquests espais lliures d’edificació, per a dipòsit de residus de cap mena, així com tampoc per a la instal·lació de sitges, dipòsits, compressors, equips d’aire condicionat, o similars. <br><br>
En cas d’utilització d’aquests terrenys que han de quedar lliures d’edificació per a dipòsit temporal o aplecs de matèries primeres, productes intermedis, productes acabats o mercaderies, caldrà limitar la seva alçada a 20 cm per sota de la tanca en una franja de 10 metres de separació a límits de parcel·la i a 3 metres d’alçada en tota la parcel·la. <br><br>
Les aigües pluvials de l’espai no edificable no podran abocar a l’espai públic ni a la xarxa de clavegueram (si aquesta és separativa) sense disposar d’un separador d’hidrocarburs a l’interior de la parcel·la. <br><br>
4.5. Talussos <br><br>
Els talussos s’hauran de sistematitzar amb vegetació i jardineria. <br><br>
4.6. Possibilitat de compartimentació <br><br>
Únicament es permet l’existència i funcionament d’una activitat per parcel·la. Per tant, no es podran compartimentar les edificacions per tal de permetre el funcionament de més d’una activitat. Conseqüentment, no es podrà compartimentar en règim de propietat horitzontal ni en règim d’arrendament. <br><br>
Com a excepció  a l’aplicació del paràgraf anterior, les instal·lacions de plaques fotovoltaiques a la coberta podran disposar de títol habilitant d’activitat, independent del principal de la parcel·la, i per a la instal·lació de les quals, es permetrà el règim d’arrendament.<br><br>
4.7. Tanques <br><br>
Les tanques tindran una alçada màxima de 2 metres. Podran ser opaques els primers 0,90m i seran transparents o vegetals fins arribar als 2 metres d’alçada. <br><br>
5. Condicions d’ús: <br><br>
5.1.  L’ús principal és l’ ús industrial, l’ús terciari i l’ús d’aparcament. <br><br>
5.2.  En l’ús industrial general hi són compresos els següents:  <br><br>
Les indústries d’obtenció, transformació i transport, en categories 1ª, 2ª i 3ª, en situació 9. <br><br>
Els magatzems destinats a serveis logístics, a la conservació, guarda, transformació i distribució de productes d’exclusiu subministrament a detallistes, majoristes, instal·ladors, fabricants o distribuïdors i d’altres no consumidors finals.  <br><br>
Els tallers de reparació. <br><br>
Les instal·lacions de producció d’energia elèctrica amb plaques fotovoltaiques.<br><br>
Tots aquests usos són admesos, sempre que per les característiques de l’activitat o material i productes utilitzats, es garanteixi que no es provoquen situacions de perill per a la salut i a la seguretat públiques i que els efectes perjudicials al medi siguin degudament corregits.  <br><br>
No s’admeten les activitats incloses a l’annex I (I.1, I.2a, I.2b i I.3) de la Llei 20/2009, de 4 de desembre, de prevenció i control ambiental de les activitats. <br><br>
5.3.  Pel que fa a l’ús terciari general hi són compresos els següents:  <br><br>
-	Ús comercial: Els establerts a la llei 1/2009, de 22 de desembre, d’ordenació dels establiments comercials. S’admet el comerç petit (fins a 800 m2st) i el comerç mitjà (fins a 1.300 m2st). L’ús comercial s’adaptarà a les condicions que estableix la normativa reguladora d’establiments comercials. <br><br>
-	Ús d’oficines i serveis: activitats administratives i burocràtiques de caràcter públic o privat, institucions financeres o bancàries, companyies d’assegurances, gestories administratives, serveis als particulars i a les empreses, oficines vinculades al comerç i a la indústria, despatxos professionals o similars. <br><br>
-I, amb caràcter complementari: <br><br>
		-	Ús recreatiu: de restauració (restaurants, bars, cafeteries i similars). <br><br>
	-	Sanitari assistencial <br><br>
	-	Recreatiu cultural i social <br><br>
	-	Esportiu <br><br>
	-	Serveis tècnics <br><br>
5.4. Són usos condicionats els següents: <br><br>
-	Mediambientals (màxim 2 activitats per àmbit) <br><br>
-	Altres usos: <br><br>
Es podrà preveure l’ampliació puntual dels usos a altres serveis sempre i quan els establiments industrials veïns siguin de naturalesa i efectes que no ho impedeixin per causa d’incompatibilitat entre usos, atesa la prioritat de l’ús industrial. En aquest cas, l’ampliació dels usos s’haurà de regular amb l’instrument urbanístic adient, d’acord amb aquestes Normes. <br><br>
</p>
</body>
</html>

