<html>
<head>
<title>Clau E</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<p align='justify'>
<b>VI - SISTEMA D’EQUIPAMENTS COMUNITARIS. CLAU E <br><br>
</b><b>Article 63. Definició, identificació i tipus  <br><br>
</b>El sistema d'equipaments comunitaris comprèn els sòls destinats a usos públics o col·lectius al servei dels ciutadans. S’identifica en els plànols amb la clau E. <br><br>
<b>Article 64. Titularitat i règim urbanístic <br><br>
</b>1. Els sòls adscrits al sistema d’equipaments comunitaris seran, en execució del Pla i dels instruments que el desenvolupin, de titularitat pública, sense perjudici que la seva gestió pugui ser atribuïda al sector privat en les condicions establertes per la legislació vigent, així com del règim de titularitat privada que s’estableix en aquest precepte. <br><br>
2. Podran de ser de titularitat privada aquells equipaments existents en el moment de l’aprovació d’aquest Pla, els quals mantindran el seu règim actual quant a titularitat, sempre que vinguin realitzant la seva activitat conforme a l’ús previst en el POUM.  <br><br>
3. Per a la modificació del tipus d’ús existent, els equipaments privats hauran de subjectar-se a la formulació prèvia d’un Pla Especial de transformació d’ús, l’aprovació del qual es condiciona a què sigui conforme amb aquest Pla.  <br><br>
La no aprovació del Pla Especial de transformació d’ús, així com el cessament de l’ús actual d’un equipament privat, podrà donar lloc a l’expropiació forçosa del sòl i les instal·lacions en aplicació de la declaració d’utilitat pública intrínseca en els sistemes urbanístics. <br><br>
4. S’admetrà, així mateix, la titularitat privada dels nous equipaments i dotacions, excepte en els casos en què el planejament estableixi expressament la seva afectació a titularitat pública, així com en terrenys de cessió obligatòria i gratuïta, sens perjudici de l’aplicabilitat en qualsevol moment de la declaració d’utilitat pública intrínseca en els sistemes urbanístics. <br><br>
<b>Article 65. Assignació d’usos <br><br>
</b>1. Els usos admesos en el sistema d’equipaments comunitaris són els següents: <br><br>
- Docent <br><br>
- Sanitari - Assistencial <br><br>
- Cultural - Social <br><br>
- Administratiu i de seguretat <br><br>
- Abastiment <br><br>
- Cementiri <br><br>
- Esportiu  <br><br>
- Gestió de residus per als equipaments situats en zones industrials <br><br>
? sistema urbanístic de serveis tècnics (T) <br><br>
2. En el cas que el Pla no assigni expressament un tipus d’ús dels esmentats a l’anterior punt, l’assignació d’usos es realitzarà mitjançant pla especial, prèvia anàlisi de les necessitats d’equipaments del municipi i del barri on s’ubica, expressat mitjançant acord municipal. <br><br>
3. Per a la modificació del tipus d’ús, l’acord municipal haurà de justificar que aquest canvi no comporta la creació de dèficits urbanístics de caràcter local o municipal. <br><br>
4. En els terrenys qualificats d’equipaments es permetrà, tant en sòl com en subsòl, l'activitat d'aparcament, sempre i quan no s’afecti la funció de l'equipament que es desenvolupi. D’acord amb les condicions establertes en l’article 34.2 del RLU, el subsòl del sòl de titularitat pública podrà ser susceptible d’aprofitament privat. L’aprofitament del subsòl per a usos diferents al d’aparcament restarà sotmesa al que disposi el planejament o el projecte. <br><br>
<b>Article 66. Condicions d’edificació <br><br>
</b>a) L’edificació dels sòls d’aquest sistema s’ajustarà, pel que fa referència als equipaments de titularitat pública, a les necessitats funcionals dels diferents  equipaments, al paisatge i les condicions ambientals i a la integració de l’àrea en què s’ubiqui. <br><br>
b)	L’edificació dels sòls d’aquest sistema s’ajustarà, pel que fa referència als equipaments privats, als paràmetres de la zona en la que estiguin inclosos o, per defecte d’altres paràmetres, a una edificabilitat neta màxima de 1m<sup>2</sup>t/m<sup>2</sup>òl.  <br><br>
c)  En sòl urbà consolidat, regirà el tipus d’ordenació de la zona  que envolta l’emplaçament de l’equipament i s’aplicaran les mateixes intensitats i condicions d’edificació, tret que raonablement hagin de ser diferents, cas en el qual s’haurà de formular un pla especial urbanístic. <br><br>
En els equipaments existents es podrà mantenir la volumetria en cas de substitució pel mateix o per un altre ús equipamental.  <br><br>
d)	En sòl urbanitzable i en sòl urbà no consolidat regiran les condicions d’edificació que s’estableixin en els corresponents instruments de planejament.  <br><br>
	En el cas d’un equipament existent situat dins l’àmbit d’un Pla Especial o de un Pla de Millora Urbana encara no redactat o d’un equipament existent no inclòs en l’àmbit d’un Pla derivat, es permet la seva ampliació fins el 20% del seu volum actual si aquesta és justificada per motius funcionals de l’equipament. <br><br>
e)	En sòl no urbanitzable, els sòls qualificats d’equipaments podran ser objecte d’edificació, prèvia ordenació per mitjà d’un Pla Especial urbanístic, que determini destinació i ordenació física, emplaçament dels volums, ocupació, alçàries i separació de les edificacions veïnes, sistematització dels espais lliures i accés.  <br><br>
</p>
</html>

