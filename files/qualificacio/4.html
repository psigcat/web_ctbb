<html>
<head>
<title>Clau 4</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<body>
<p align='justify'>
<b>126. Zona residencial en filera unihabitatge (Clau 4)  <br><br>
</b>1. Definició <br><br>
Abarca els sòls destinats a edificis entre mitgeres,  formant rengles amb una certa uniformitat per trams de carrer, on la relació amb el carrer és més important que la formació d’illa.  <br><br>
2. Tipus d’ordenació <br><br>
Correspon a l’edificació segons alineació de vial, amb reculades en trams uniformes, entre mitgeres. <br><br>
3. Parcel·lació <br><br>
La parcel·la mínima edificable ha de tenir una superfície de 120 m2s, i una façana mínima de 5m. <br><br>
4. Edificació  <br><br>
a) Solament  s’admet la construcció d’una edificació principal per parcel·la. <br><br>
b) Alineació de façana: segons plànols d’ordenació. En cas de no estar grafiada, es recularà 3m respecte a l’alineació de carrer.  <br><br>
c) Profunditat edificable: es mesurarà des de la façana principal fins a la posterior, i serà la indicada als plànols d’ordenació. En cas de no estar grafiada, serà de 14m . <br><br>
d) Ocupació: dins del gàlib grafiat als plànols. En cas de no estar grafiada, màxim 50%. <br><br>
e) Nombre màxim de plantes: El nombre de plantes és regulat en els plànols d’ordenació, podent ser de planta baixa i dues plantes pis com a màxim. A aquesta zona, el nivell de referència de la planta baixa se situarà a ± 1,00 mts respecte a la rasant del carrer. En cas que no es marqui sobre plànol el nombre de plantes, s’entendrà que és de planta baixa i una planta pis. <br><br>
f) Alçada reguladora màxima, mesurada respecte el nivell de planta baixa: <br><br>
<table>
  <tr>
    <td>Nº plantes<br></td>
    <td>ARM<br></td>
  </tr>
  <tr>
    <td>II (B+1)<br></td>
    <td>7,50m<br></td>
  </tr>
  <tr>
    <td>III (B+2)<br></td>
    <td>9,30m<br></td>
  </tr>
</table><br><br>h) Coberta: serà inclinada a dues aigües, de material ceràmic, amb un pendent màxim del 35%, rematada amb un ràfec que com a màxim volarà 50 cm. Només s’admetran terrats mitjançant obertures de qualsevol dels plans inclinats de coberta. Aquestes obertures s’hauran de separar en projecció horitzontal un mínim de 2,00m de l’arrencada inclós el ràfec, i 0,45m de cadascuna de les mitgeres. <br><br>
En cas que les plaques solars es col·loquin sobre la coberta inclinada, aquesta haurà de tenir la mateixa inclinació que la resta de la coberta i sobresortir el mínim indispensable. <br><br>
i) Testers: les parcel·les que formin tester d’un tram de carrer hauran de tractar la paret lateral com a façana, tant pel que fa a materials com a obertures. La coberta podrà ser a tres aigües. <br><br>
j) Elements sortints: no podran sobresortir més de 0’50 m. respecte a l’envoltant màxim. <br><br>
k) Alçada lliure mínima entre forjats de cada planta: 2,70 metres. <br><br>
5. Espai lliure de parcel·la <br><br>
L’espai lliure de la parcel·la es podrà pavimentar com a màxim en un 50% de la seva superfície,  exclosa la superfície edificada. <br><br>
6. Edificacions auxiliars. <br><br>
Les condicions de les edificacions auxiliars seran: <br><br>
6.1. Coberts <br><br>
a) Només es podran ubicar al pati posterior de la parcel·la, sempre i quan aquest tingui una superfície major de 30 m²s. En cap cas s’ubicaran a l’espai lliure que confronta amb el carrer. <br><br>
b) Ocupació màxima: 5% de la superfície de la parcel·la, amb un sostre màxim de 12 m²st. <br><br>
c) Nombre de plantes i alçada: planta baixa,  amb una alçada de 3 metres fins al cantell del forjat o al ràfec. <br><br>
d) Coberta: inclinada, amb un pendent màxim del 30% i sense que el seu carener superi una alçada de 3,50 metres respecte el terreny. <br><br>
e) Excepte en casos excepcionals, només s’admet un cobert per parcel·la. S’entén per casos excepcionals aquelles preexistències que no superin els paràmetres màxims indicats a les normes. <br><br>
f) Es separarà de l’edificació principal, en una distància igual o superior a l’alçada de l’edificació auxiliar. <br><br>
g) Si el cobert s’adossa a la parcel·la veïna, abocarà les aigües a la parcel·la pròpia i no podrà utilitzar la tanca com a paret de recolzament a no ser que sigui pròpia. <br><br>
h) La part del cobert adossada a termenal que ultrapassi la tanca s’haurà de tractar amb materials d’acabat, sense poder obrir finestres a veí. <br><br>
6.2. Barbacoes <br><br>
Les barbacoes es podran ubicar en qualsevol punt de la parcel·la, sempre i quan es deixi la separació a carrer corresponent a cada subzona. <br><br>
6.3. Piscines <br><br>
Sempre que l’espai lliure de parcel·la tingui una superfície superior als 30 m²s, amb geometria rectangular i regular, les piscines encastades es podran situar en qualsevol punt de la parcel·la, sempre i quan es deixi una separació d’1 metre a termenals i 2,5 metres a carrer, <br><br>
L’entorn transitable de la piscina situat junt a termenals no es podrà elevar en cap cas. <br><br>
7. Composició i materials de façana <br><br>
La composició i els materials de la façana hauran de ser iguals en tot un tram sencer de carrer, per tal d’adaptar l’edifici a l’entorn. Les obertures de façana hauran de ser verticals, seguint eixos de simetria.  <br><br>
8. Condicions d’ús <br><br>
a)	L’ús principal a la zona 4 és l’habitatge (unihabitatge). <br><br>
b)	Són usos permesos: <br><br>
Habitatge <br><br>
Residencial col·lectiu <br><br>
Hoteler <br><br>
Comercial petit <br><br>
Oficines i serveis <br><br>
Educatiu <br><br>
Religiós <br><br>
Recreatiu cultural i social <br><br>
Esportiu <br><br>
Sanitari assistencial <br><br>
9. Aparcament <br><br>
L’aparcament és obligatori, a l’interior de la parcel·la, en edificació coberta i tancada, a raó d’una dotació mínima de dues places per habitatge. En aquesta subzona i com  excepció s’admetrà que la rampa d’accés a l’aparcament tingui una inclinació fins a un màxim del 20% de del carrer. <br><br>
</p>
</body>
</html>

