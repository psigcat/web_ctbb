<html>
<head>
<title>Clau 21</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<p align='justify'>
<b>148. Zona agrícola de valor (clau 21) <br><br>
</b>1. Definició <br><br>
Aquesta zona comprèn aquells terrenys aptes per a l’explotació agrícola, que es volen protegir pel seu valor agrícola, productiu, paisatgístic o ecològic. <br><br>
2. Edificació <br><br>
2.1.	S’admeten les construccions i les instal·lacions agropecuàries, d’acord amb els  requisits i paràmetres regulats en el present article. En el cas que els projectes de construccions i instal·lacions agropecuàries superin els llindars establerts per aquestes normes, se sotmetran al procediment regulat en l’article 48 del DL1/2005. <br><br>
2.2. Es consideraran construccions i instal·lacions agropecuàries aquelles vinculades a l’explotació agrícola o ramadera, com ara pallisses, coberts, magatzems, dipòsits, hivernacles, granges i similars. En aquest sentit les construccions i instal·lacions agropecuàries poden ser: <br><br>
<i>a) Agrícoles</i>, que comprenen els següents tipus: <br><br>
- Pallisses o petits coberts destinats a guardar les eines del camp. <br><br>
- Grans coberts, magatzems i garatges agrícoles i la resta d’instal·lacions (dipòsits, , etc.).  <br><br>
b) Hivernacles: d’acord amb l’ordre 25 d’octubre de 1988, del DARP, s’entén con hivernacle, tota mena d’estructura erigida amb finalitat de cobrir, protegir, ombrejar o preservar de qualsevol tipus de conreu agrari per tal de realitzar el seu conreu, la millora o l’experimentació.  <br><br>
No seran considerats com a edificacions els hivernacles que es puguin desmuntar i no tinguin murs perimetrals de fondària superior a un metre. En cas que no siguin desmuntables, aquests seran considerats com a grans coberts. <br><br>
Desmuntatge de la instal·lació: la llicència de construcció del conreu protegit inclourà el compromís de realitzar el seu desmuntatge en el cas de cessament de l’activitat. <br><br>
Ubicació: No podran situar-se en indrets que afectin la connectivitat o en espais ocupats per comunitats forestals, ni en indrets amb pendents superiors al 10%. <br><br>
<i>c) Ramaderes</i>, que comprenen les granges i albergs d’animals. <br><br>
2.3. Requisits bàsics i essencials per a edificar construccions i instal·lacions agrícoles.  <br><br>
a) Per tal d’autoritzar una construcció o instal·lació agrícola s’exigirà: <br><br>
- Que l’explotació agrícola sigui efectiva i real. <br><br>
- Que la construcció o instal·lació sigui necessària a l’explotació. <br><br>
b) Per tal d’autoritzar la construcció de pallisses o petits coberts destinats a guardar eines del camp,  s’hauran de complimentar els següents paràmetres: <br><br>
-	La superfície mínima de la finca serà d’una hectàrea. <br><br>
-	La superfície edificable no superarà els 10 metres quadrats. <br><br>
-	La construcció serà aïllada, de planta baixa, i l’espai interior no es podrà compartimentar. <br><br>
-	L’alçada màxima serà de 3 metres. <br><br>
-	Se separaran un mínim de 10 metres de les finques veïnes i 15 metres, a comptar de l’aresta exterior de la calçada, del camí públic d’accés a la finca. <br><br>
-	Els components de l’edificació s’integraran en l’entorn natural. <br><br>
-	Com a requisits formals, caldrà acompanyar a la petició de llicència una memòria i croquis justificatius d’aquests requisits. <br><br>
-	Si hi hagués una altra pallissa, podrà ampliar-se fins a la superfície total admesa. <br><br>
c) Per tal d’autoritzar la construcció de grans coberts, magatzems i garatges agrícoles i de la resta d’instal·lacions agrícoles, s’hauran de complimentar els següents paràmetres: <br><br>
-	La superfície mínima de la finca serà la unitat mínima de conreu. <br><br>
-	La superfície edificable haurà de ser adequada i proporcional amb la naturalesa, extensió i ús de la finca.  <br><br>
-	La construcció serà aïllada, de planta baixa, i l’espai interior no es podrà compartimentar, llevat que s’hagi de sectoritzar per qüestions justificades de caràcter tècnic o de seguretat. <br><br>
-	L’alçada màxima serà de 4 metres, si bé excepcionalment, per raons justificades de caràcter tècnic, vinculades a la funcionalitat de la instal·lació, podrà assolir una alçada superior. <br><br>
-	Se separaran un mínim de 15 metres de les finques veïnes i 20 metres, a comptar de l’aresta exterior de la calçada, del camí públic d’accés a la finca. <br><br>
-	Els components de l’edificació s’integraran en l’entorn natural. <br><br>
-	Com a requisits formals, caldrà acompanyar un projecte redactat per tècnic competent, degudament visat, justificatiu d’aquests requisits. <br><br>
- Si hi hagués una altra edificació, podrà ampliar-se fins a la superfície total admesa. <br><br>
d) Per tal d’autoritzar la construcció d’hivernacles s’hauran de complimentar els següents paràmetres: <br><br>
<table>
  <tr>
    <td><br></td>
    <td>21<br></td>
    <td>21L<br></td>
  </tr>
  <tr>
    <td><br></td>
    <td>Agrícola de valor<br></td>
    <td>Agrícola de valor Llobregat<br></td>
  </tr>
  <tr>
    <td>parcel.la mínima<br></td>
    <td>Unitat mínima de conreu<br></td>
    <td>Unitat mínima de conreu<br></td>
  </tr>
  <tr>
    <td>ocupació màxima<br></td>
    <td>50%<br></td>
    <td>50%<br></td>
  </tr>
  <tr>
    <td>superfície màxima ocupada per finca<br></td>
    <td>1.000 m²s<br></td>
    <td>3.000 m²s<br></td>
  </tr>
  <tr>
    <td>separacions a límits parcel.la<br></td>
    <td>5 m<br></td>
    <td>5 m<br></td>
  </tr>
  <tr>
    <td>separacions a camins<br></td>
    <td>10 m<br></td>
    <td>10 m<br></td>
  </tr>
</table><br><br>2.4. Requisits bàsics i essencials per a edificar construccions i instal·lacions destinades a explotacions ramaderes:<br><br>a) Hauran d’obtenir la llicència d’activitats conforme el que estableix la Llei i Reglament d’intervenció integral de l’administració ambiental i les ordenances municipals, amb subjecció al règim d’usos que estableixen les normes. <br><br>
b) S’hauran d’instal·lar preferentment sobre terrenys d’escàs valor agrícola, i a una distància mínima de 500 metres del sòl urbà, del sòl urbanitzable i de qualsevol nucli de població, sens perjudici de les distàncies entre granges que estableixi la legislació sanitària en matèria ramadera. <br>
En el cas de granges de ramaderia ovina o cabruna semiextensiva en llocs propers 
a zona boscosa o explotacions de ramaderia ecològica d’aviram i altres especies d’aus (sempre 
i quan l’afectació mediambiental que provoquin sigui igual o menor que en l’aviram), aquesta 
distància es podrà reduir a 200 m. En tot cas, caldrà que les explotacions ecològiques 
compleixin la normativa vigent d’aplicació en concret allò establert en el Reglament (CE) 834/2007 del Consell, de 28 de juny de 2007, sobre producció i etiquetatge dels productes 
ecològics i pel qual es va derogar el Reglament (CEE) 2092/91 i en el Reglament (CE) 
889/2008 de la Comissió, de 5 de setembre de 2008, que estableix les disposicions 
d’aplicació del Reglament (CE) 834/2007 respecte de la producció ecològica, del seu 
etiquetat i control o per defecte la normativa que ho substitueixi. <br>
Per tal d’aconseguir una millor integració paisatgística de les noves edificacions respecte 
del sòl urbà residencial existent, cal introduir mesures correctores, com poden ser 
barreres vegetals i condicions estètiques de les noves edificacions ramaderes<br><br>
c) La superfície mínima de la finca serà la unitat mínima de conreu, no essent aquesta inferior a 1’5 Has, en una única extensió. <br><br>
d) Les construccions seran de planta baixa, excepte les instal·lacions annexes per a les quals sigui tècnicament necessària una major alçada. La llargada no serà superior a 50m, i el sostre edificable màxim de 1.500 m²st. <br><br>
e) Els paraments exteriors tindran un tractament de façana, seran de colors clars de la gamma terrosa i no s’admetrà com a acabament final l’obra de totxana vista. Es plantaran arbres del lloc situats en renglera paral·lelament a les façanes vistes. <br><br>
f) Hauran de preveure el corresponent sistema de depuració d’aigües residuals i d’eliminació de residus. <br><br>
g) Se separaran un mínim de 15 metres de les finques veïnes i 20 metres, a comptar de l’aresta exterior de la calçada,  del camí públic d’accés a la finca, i 50 metres de les carreteres. <br><br>
2.5.	Les edificacions existents destinades a ús agropecuari es podran conservar, però l’ augment de volum estarà condicionat al compliment de les condicions indicades als epígrafs anteriors del present precepte. <br><br>
3. Usos <br><br>
3.1	Són usos principals d’aquesta zona l’agrícola i el ramader. No s’admetran noves edificacions destinades a usos diferents dels principals.  <br><br>
3.2.	Són usos condicionats d’aquesta zona: Habitatge, residencial col·lectiu, hoteler (no admetent en cap cas l’ús hoteler en la modalitat d’aparthotel), educatiu, recreatiu cultural i social, recreatiu de restauració, esportiu, d’acord amb les fitxes del catàleg de masies i cases rurals. Així mateix, es consideren compatibles els usos i activitats definits a la normativa reguladora dels equipaments per infants i joves (cases de colònies, albergs juvenils, escoles natura). <br><br>
	També són usos condicionats els usos industrials de categoria 1a i 2a, de caràcter artesanal i vinculats a la transformació de matèries primeres del camp i productes derivats, com per exemple el vi, el formatge, la mel, l’oli, les flors, la fruita, la melmelada, etc., sempre que es produeixin en la pròpia unitat d’explotació agrícola o ramadera i que les construccions que hi estan vinculades formin part d’aquesta unitat d’explotació.  <br><br>
	Els usos condicionats que requereixen d’una edificació, només es poden ubicar quan existeixi a la finca una edificació inclosa al Catàleg específic de les masies i cases rurals susceptibles de reconstrucció o rehabilitació, que s’acullen a l’art. 50.2 del DL1/2005  i en les condicions que estableixi el Catàleg o el Pla Especial de Protecció del Patrimoni que l’ha de desenvolupar i la implantació d’aquests usos requerirà la redacció d’un Pla Especial urbanístic. <br><br>
3.3	Ús de centre de jardineria. Únicament s’admet aquest ús a la subzona 21j i sota la condició que a la finca es desenvolupi l’activitat de conreu o viver d’espècies vegetals . Les finques així qualificades resten regulades de la següent manera: <br><br>
3.3.1. Condicions de l’edificació: <br><br>
- Ocupació màxima equivalent al 10% de la superfície de la unitat de zona. <br><br>
- Alçada màxima: 6m (pb) <br><br>
- Separacions mínimes a límits de unitat de zona seran les marcades per als hivernacles a la zona 21. <br><br>
3.3.2. El sostre i l’ocupació de les edificacions permeses comptabilitzaran al respecte d’allò establert a l’art. 148.2.3.d sobre grans coberts, magatzems i garatges agrícoles, i a l’art. 148.2.3.d sobre hivernacles. <br><br>
3.3.3. S’haurà de preveure un mínim de 5 places d’aparcament per cada 100m²st construïts. L’ocupació d’aquesta àrea i de les superfícies pavimentades destinades a accessos no superarà el 20% de la superfície de la parcel.la. <br><br>
3.3.4. L’edificació i l’àrea d’accessos i d’aparcaments es situaran a la franja de terreny adjacent a la vialitat. <br><br>
3.4	Són prohibits la resta d’usos, excepte aquelles actuacions considerades d’interès públic que siguin incompatibles amb els sòls i usos urbans, que s’autoritzaran d’acord amb el procediment establert a la legislació urbanística vigent. <br><br>
	Entre els usos prohibits s’inclouen els usos de càmping i caravaning i, l’ús d’aparthotel.  <br><br>
4. Modificació de la topografia <br><br>
Els moviments de terres, que requeriran llicència municipal, hauran de respectar les següents limitacions i obligacions: <br><br>
- No eliminar els marges de pedra existents o refer-los si s’escau. L’eliminació dels marges de pedra ha d’estar justificada per l’actuació de l’anivellació de la parcel·la. <br><br>
- No eliminar la capa vegetal superior (de 20 a 50 cm) de terra, o reposar-la si cal moure les terres. <br><br>
- No crear pendents superiors al 5%, que puguin provocar erosió del terreny. <br><br>
- Plantar arbres autòctons als talussos resultants, per tal d’evitar l’erosió i millorar el paisatge. <br><br>
- Tant en les actuacions de desmunt com de terraplenat, els talussos resultants tindran una alçada no superior a 1,5 metres. Si el talús es forma al peu o per sobre d’un marge, la suma dels dos elements (marge i talús) no superarà els 2,5 metres. <br><br>
</p>
</html>
