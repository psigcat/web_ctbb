<html>
<head>
<title>Clau 1</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>

<p align='justify'>
<b>Article 123. Zona de nucli antic (Clau 1)<br><br></b>

1. Definició<br><br>
Abarca els teixits urbans més antics, que responen a la forma de creixement al llarg dels carrers a partir de les “cases de cos”. <br><br>
	
2. Tipus d’ordenació<br><br>
Correspon al tipus d’ordenació segons alineació de vial, i amb les parcel·les disposades perpendicularment als carrers principals. Inicialment els carrers transversals que tanquen les illes no presentaven façana d’accés a les edificacions, però en desenvolupaments recents sí s’han tancat. <br><br>

3. Parcel·lació<br><br>
a) La parcel·la mínima edificable ha de tenir una superfície mínima de 95 m² i una façana mínima a carrer de 5m.  <br><br>
b) Les agrupacions de parcel·les són limitades segons la longitud de la façana, permetent-se obtenir un front màxim de 15m, equivalent a tres casals. <br><br>
c) Aquelles parcel·les que tinguin una façana més gran de 10m s’hauran de parcel·lar, o en el seu cas, el projecte d’edificació haurà de modular-se segons el pautat indicat, podent ser comunitàries les plantes soterrani. S’exceptuaran d’aquesta norma les actuacions unitàries formades per parcel.les a testers d’illa. En aquests casos el mòdul de l’edificació coincidirà amb el de l’amplada de parcel.la màxima (15m), i es permetrà que la planta soterrani ocupi la totalitat de l’actuació. <br><br>

4. Edificabilitat<br><br>
El sostre màxim edificable resulta de l’aplicació dels paràmetres o de les condicions de l’edificació aplicable a aquesta zona; és a dir, profunditat edificable, alçada màxima reguladora, gàlib edificable i nombre de plantes.<br><br>

5. Condicions de l’edificació<br><br>
a) La façana s’ha de col·locar a l’alineació de vial indicada en els plànols d’ordenació d’aquest POUM. <br><br>
b) La profunditat edificable s’indica en els plànols d’ordenació d’aquest POUM, de forma detallada per cada parcel·la. En cas que no estigui expressament indicat, es fixa com a profunditat edificable màxima la de 15 mts, essent la resta de la parcel·la  l’espai lliure de parcel·la. La planta baixa podrà superar la profunditat edificable màxima quan tingui altres usos diferents als d’habitatge o residencial col·lectiu. <br><br>
El passatge Tresànchez no té la consideració d’alineació de vialitat que pugui generar parcel·les independents, sinó que aquestes hauran de venir referides als fronts dels carrers Olivar i Nou. Donades les característiques topogràfiques i sempre amb el caràcter d’edificació auxiliar de la corresponent als fronts dels dos carrers esmentat en aquest passatge es permeten les edificacions següents: al costat sud una planta baixa de 10 m de fondària i al costat nord es permet arribar fins a l’alineació del passatge la planta soterrani de l’edificació amb front al c. Nou i, en tot cas, s’hi permetrà una planta baixa a comptar des de la rasant del passatge. <br><br>
En l’àmbit del Canyet, el camí situat entre la riera de Rubí i la part posterior de les parcel·les del costat sud del carrer Sta. Rita i el carrer Electrònica no tenen la consideració d’alineació de vialitat que pugui generar parcel·les independents, sinó que hauran de venir referides als fronts del carrer Sta. Rita. L’ocupació en planta baixa de la part posterior de les illes situades al nord del carrer Sta. Rita, es produirà exclusivament per la prolongació de la planta que té la consideració de baixa en el  front del carrer Sta. Rita. En les dues illes compreses entre el carrer Sta. Rita i el camí confrontant a la riera de Rubí, les plantes baixes només podran ocupar, a partir de l’alineació del carrer Sta. Rita, la mateixa fondària 16 m que les plantes pis. Complementàriament, s’admet l’edificació d’un front continu en planta baixa, amb caràcter auxiliar, alineat al vial sud del nucli, confrontant amb la riera de Rubí, de manera que l’espai intermedi entre els dos fronts d’edificació resti inedificable.<br><br>
c) El gàlib edificable és l’envolvent dins la qual s’ha de desenvolupar l’edificació. S’obtindrà pels plans verticals de façana anterior i posterior, aplicant l’alçada màxima reguladora de cada finca, i rematats superiorment pels plans inclinats a dues aigües al 35% -que arrencaran del carener horitzontal-, amb una alçada màxima de ARM + 2.62m.<br><br>
En cas de superar-se aquesta alçada (ARM + 2,62m), s’haurà de dividir el gàlib en 2 o més gàlibs. <br><br>
En aquelles parcel·les amb façana a dos o més carrers contigus, el gàlib es refereix a 	cadascun dels carrers. <br><br>
En parcel·les passants l’aplicació del gàlib edificable es realitzarà respecte la profunditat edificable de cada carrer <br><br>
d) L’alçada reguladora màxima (ARM) s’indica al quadre següent, amb la seva correspondència al nombre de plantes (indicat als plànols  d’ordenació del POUM): <br><br>
<table>
  <tr>
    <td><br></td><td>Núm.plantes<br></td><td>A.R.M. (mts)<br></td>
  </tr>
  <tr>
    <td>I<br></td><td>PB<br></td><td>4,00<br></td>
  </tr>
  <tr>
    <td>II<br></td><td>PB+1PP<br></td><td>7,00<br></td>
  </tr>
  <tr>
    <td>III'<br></td><td>PB+2PP<br></td><td>9,30<br></td>
  </tr>
  <tr>
    <td>III<br></td><td>PB+2PP<br></td><td>10,00<br></td>
  </tr>
</table><br><br>

L’alçada lliure mínima entre forjats de les plantes:<br><br>

<table>
  <tr>
    <td>Planta baixa<br></td><td>3,00m<br></td>
  </tr>
  <tr>
    <td>Planta primera<br></td> <td>2,70m<br></td>
  </tr>
  <tr>
    <td>Planta segona<br></td><td>2,70m<br></td>
  </tr>
</table><br><br>En cas de parcel·les amb front a dos o més carrers contigus la coberta haurà de girar, i la seva arrencada serà horitzontal respecte cada carrer. <br><br>
Només s’admetran terrats mitjançant obertures de qualsevol dels plans inclinats de coberta. Aquestes obertures s’hauran de separar en projecció horitzontal un mínim de 2,00m de l’arrencada inclòs el ràfec  i 0,45m de cadascuna de les mitgeres. <br><br>
En cas que les plaques solars es col·loquin sobre la coberta inclinada, aquesta haurà de tenir la mateixa inclinació que la resta de la coberta i sobresortir el mínim indispensable. <br><br>
f)	La composició de la façana s’adaptarà als croquis annexes i respectarà els següents criteris:  <br><br>
- Coherència amb les façanes del carrer, especialment les que són incloses al catàleg. <br><br>
- Els eixos de composició seran verticals, un per cada mòdul de 4 mts. <br><br>
- La relació buit ple serà de 2/3 com a màxim, excepte a la planta baixa que podrà ser superior. <br><br>
- La geometria dels forats tindrà dominància vertical. <br><br>
- Els cossos sortints (balcons) no podran abarcar més de dos forats. <br><br>
- Els materials d’acabat seran revestiments continus (tipus estucats o arrebossats) de colors terrossos, essent prohibida l’obra de fàbrica vista. S’admet en pb un sòcol d’1m d’alçada amb aplacat de pedra natural excepte els acabats brillants. Es prohibeixen els baixants vistos per façana. <br><br>
Per concretar aquests criteris a la zona 1, l’Ajuntament podrà elaborar una “Ordenança reguladora de les façanes al nucli antic”. <br><br>
g)	Els cossos i elements sortints del pla de la façana es regulen de la següent manera: <br><br>
Pel que fa a l’admissió de cossos sortints en relació amb les subzones, cal tenir en compte que:  <br><br>
- Només s’admeten cossos oberts <br><br>
- Han de tenir un vol màxim igual o inferior a 0,60 m, sense superar el 5% de l’amplada del carrer, i com a molt, 0,15m menys que la vorera. <br><br>
- La longitud màxima serà igual o inferior al 50% de la longitud de la façana <br><br>
L’alçada lliure dels cossos sortints respecte el carrer serà com a mínim de 3,10 metres <br><br>
Les baranes dels cossos sortints hauran de ser calades i formades per elements metàl·lics verticals. <br><br>
Els elements sortints es regulen d’acord amb les condicions generals del tipus d’ordenació. <br><br>
La disposició dels cossos i elements sortints respectarà les regles de composició de façana que s’indiquen en l’anterior epígraf. <br><br>
El gruix de la llosa serà inferior a 0,18m. <br><br>
h) Planta sotacoberta: es permet l’existència d’una planta sotacoberta, sempre i quan estigui inclosa dins del gàlib edificable i es vinculi a la planta inmediatament inferior. En cap cas podrà ser una unitat independent, i en cas de destinar-se a habitatge, es compliran els paràmetres establerts en la regulació sobre habitabilitat dels habitatges.  <br><br>
i) Planta soterrani. L’ocupació en planta soterrani serà la mateixa de la planta baixa, i podrà ser del 100% de la parcel·la en cas de destinar-la a l’ús d’aparcament de vehicles.  <br><br>
j) Edificacions auxiliars. Només es podrà edificar una edificació auxiliar en planta baixa per parcel·la dins del seu espai lliure. L’edificació auxiliar haurà de ser de planta baixa, (ARM 3,00 m) amb una ocupació màxima del 10% de la superfície de la parcel·la, i un màxim de 12 m²st. S’ubicarà obligatòtiament separada de l’edificació principal, a una distància mínima igual a l’alçada de l’edificació auxiliar. La seva coberta serà inclinada al 30%, amb el carener ubicat a una alçada màxima de 3,50m. <br><br>
k) Les barbacoes es podran ubicar únicament adossades a l’edifici principal i amb xemeneia que surti per coberta. <br><br>
	

6. Condicions d’ús <br><br>
a) L’ús principal a la zona 1 és el d’habitatge. <br><br>
b) El nombre màxim d’habitatges serà el resultant d’aplicar, a la superfície edificada sobre rasant exclosa la part edificada en planta baixa més enllà de la profunditat màxima, la fórmula 110 m²st/habitatge i arrodonint a l’alça quan el decimal sigui igual o superior a 5. <br><br>
c) A la planta baixa s’admet també l’ús d’habitatge, però es primarà la ubicació d’aparcament de vehicles i locals comercials. <br><br>
d) Són permesos els següents usos: <br><br>
- Habitatge <br><br>
- Residencial col·lectiu <br><br>
- Hoteler <br><br>
- Comercial petit  <br><br>
- Oficines i serveis <br><br>
- Industrial de categoria 1a i 2a en situacions 1b (si té com a mínim una paret exterior) i 2 <br><br>
- Magatzem. Només en planta baixa <br><br>
- Sanitari-assistencial <br><br>
- Educatiu <br><br>
- Recreatiu cultural, social i de restauració <br><br>
- Esportiu, excepte hípica i similars <br><br>
- Religiós <br><br>
- Aparcament.<br><br>
	
7. Aparcament<br><br>
a) La dotació mínima a aquesta zona és 1 plaça/habitatge. <br><br>
b) L’obligatorietat de places d’aparcament a aquesta zona es podrà substituir en casos justificats pel nombre de places equivalent a una altra finca on es disposin de places sobrants (no vinculades a cap habitatge) i en un radi no superior a 200 mts. S’entén per casos justificats els que derivin de les característiques del carrer, de la parcel·la, de l’edifici o pel destí de la planta baixa a usos comercials. <br><br>

8. L’article 123, està afectat per la modificació puntual número 2: PAU 02 “Balcó de l’ermita” (DOGC 7803 de 05.02.2019).<br><br>

</p>
</html>

