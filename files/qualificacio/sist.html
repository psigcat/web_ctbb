<html>
<head>
<title>Sistemes urbnaístics</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<p align='justify'>
<b>Article 48. Definició dels sistemes urbanístics.  <br><br>
</b>Els sistemes urbanístics són aquells elements d’ordenació urbana necessaris per a garantir l’adequat desenvolupament urbà, a través dels quals s’assoleixen els objectius de planejament referents a les infraestructures de comunicacions, equipaments comunitaris, serveis tècnics i espais lliures. <br><br>
<b>Article 49. Regulació dels sistemes urbanístics <br><br>
</b>El POUM estableix les determinacions dels sistemes urbanístics que contempla sens perjudici d’allò que estableixi de forma més específica la legislació sectorial vigent en cadascuna de les respectives matèries que afectin a cada sistema. <br><br>
<b>Article 50. Tipus de sistemes urbanístics per raó de la seva destinació <br><br>
</b>Aquest POUM contempla, per raó de la seva destinació, els següents sistemes urbanístics: <br><br>
a)	sistema urbanístic viari (V)  <br><br>
b) 	sistema urbanístic ferroviari (F)  <br><br>
c) 	sistema urbanístic hidràulic (H) <br><br>
d) 	sistema urbanístic d'espais lliures (P)  <br><br>
e)	sistema urbanístic d'equipaments comunitaris (E)  <br><br>
f)   sistema d’habitatge dotacional públic (HP) <br><br>
<b>Article 51. Titularitat i afectació del sòl per a sistemes urbanístics <br><br>
</b>1. Els sòls reservats per a sistemes urbanístics han de ser, amb caràcter general, de titularitat pública, encara que poden ser de titularitat privada en aquells supòsits en què així es determini per aquest POUM o pel planejament derivat que el desenvolupi. Els sistemes previstos als sectors i polígons han de ser de cessió i de titularitat pública, sens perjudici que el planejament derivat pugui incloure sòls de titularitat privada amb usos d’equipaments. <br><br>
2. La titularitat pública dels sistemes urbanístics no exclou la possibilitat de la gestió privada del domini i ús públic en règim de concessió administrativa, o un altre règim equivalent, sempre que aquesta forma de gestió sigui compatible amb la naturalesa del bé i amb els objectius urbanístics del Pla. <br><br>
3. La qualificació de sistemes urbanístics, amb les excepcions que prevegi el planejament vigent, implicarà la declaració d’utilitat pública de les obres i la necessitat d’ocupació dels terrenys que tinguin aquesta qualificació, sens perjudici del deure de la seva cessió gratuïta quan formin part de sectors o polígons d’actuació en sòl urbà i urbanitzable. <br><br>
4. En el subsòl dels terrenys destinats a sistemes de titularitat pública podran atorgar-se concessions administratives o drets de superfície per a la construcció i explotació d’aparcaments o d’altres usos compatibles amb la funcionalitat del sistema i sempre d’acord amb l’establert en l’article 34 del RLU. <br><br>
5. Igualment, en sòl urbà, aquest document pot qualificar com sistema de titularitat pública part de les edificacions existents, futures, o del vol o del subsòl dels immobles, amb l’objecte d’implantar equipaments comunitaris o facilitar l’accés als sistemes viaris i d’espais lliures.  <br><br>
<b>Article 52. Plans especials urbanístics per a la implantació i tractament d’infraestructures bàsiques <br><br>
</b>1. Sens perjudici dels Plans especials urbanístics que es puguin redactar  d’acord amb el contingut de l’article 67 del DL1/2005, serà preceptiva la tramitació i aprovació d’un Pla Especial urbanístic per al tractament, el concret disseny i la implantació sobre el territori de les següents infraestructures: <br><br>
- 	Recuperació de l’antiga Via Augusta com a via verda. <br><br>
2. Els Plans especials urbanístics que s’aprovin per a la implantació i tractament de les infraestructures hauran de contenir, a més, de les determinacions i la documentació prevista a la legislació urbanística, les determinacions que per a cada un dels sistemes s’estableixen als capítols següents. <br><br>
</p>
</html>

