<html>
<head>
<title>Clau 5</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<body>
<p align='justify'>
<b>127. Zona residencial aïllada unihabitatge (Clau 5) <br><br>
</b>1.	Definició <br><br>
a)	Abarca els sòls destinats a unihabitatge en edificació aïllada amb espais lliures ajardinats sobre parcel·les separades amb  partions de les veïnes i de l’alineació de vial.  <br><br>
b)	Dins d’aquesta zona es diferencien tres subzones per tal de regular les petites diferències entre la parcel·lació original: <br><br>
Subzona 5a (parcel·la petita) <br><br>
Subzona 5b (parcel·la mitjana) <br><br>
Subzona 5c (parcel·la gran) <br><br>
2.	Parcel·lació <br><br>
a) La parcel·la mínima edificable ha de tenir la superfície i la façana mínima contemplada en el quadre de paràmetres específics de cada subzona recollit en l’apartat 8 d’aquest precepte . <br><br>
b) En cas d’agrupació de parcel·les, la resultant serà considerada parcel·la única,  <br><br>
c) Possibilitat de constituïr comunitats en propietat horitzontal segons l’article 553-53 de la Llei 
5/2006, de 10-5, del llibre Vè del Codi Civil de Catalunya, relatius als drets reals. <br><br>
3.	Tipus d’ordenació de l’edificació <br><br>
1. El tipus edificatori serà el d’edificació aïllada a la parcel·la, amb la destinació principal d’unihabitatge. <br><br>
2. S’admet aparionar dues edificacions principals destinades a habitatge de dues parcel·les veïnes i amb façana al mateix carrer, segons les següents determinacions:  <br><br>
a) Cadascuna de les parcel·les haurà de complir els paràmetres establerts pel que fa a façana mínima i superfície mínima. <br><br>
b) La construcció de les dues edificacions serà conjunta o amb un projecte unitari, i amb criteris compositius de façana conjunts. <br><br>
c) El solapament de les dues edificacions serà com a mínim de ¾ parts de la seva longitud total. <br><br>
d) Quan es produeixin retranqueixos en les façanes anterior i/o posterior, es complirà la separació a termenals establerta. <br><br>
e) Cadascuna de les edificacions construirà la seva paret mitgera en terreny privatiu, no admetent-se mitgeres sobre la línia de partió. <br><br>
f) Es podran autoritzar ampliacions unilaterals d’aquests habitatges aparionats sempre i quan es respectin els criteris compositius de la façana. <br><br>
4.	Edificació principal <br><br>
a) Solament  s’admet la construcció d’una edificació principal per parcel·la. <br><br>
b) Coeficient d’edificabilitat net per parcel·la : segons el quadre de paràmetres específics de cada subzona recollit en l’apartat 8 d’aquest precepte . <br><br>
c) Ocupació màxima: segons el quadre de paràmetres específics de cada subzona recollit en l’apartat 8 d’aquest precepte. <br><br>
d) Nombre màxim de plantes:  PB+1PP. Els habitatges que es desenvolupin en més d’una planta, hauran de disposar com a mínim d’ una escala coberta de comunicació interior. <br><br>
e) El nivell de referència de la planta baixa coincidirà amb el paviment, i es situarà a 1 metre per damunt o per davall del nivell del terreny definitiu, segons els croquis annexos a aquestes Normes, tant al centre de gravetat de la planta com a qualsevol punt del seu perímetre. <br><br>
f) Alçada reguladora màxima: 7,00 metres.  <br><br>
g) Alçada lliure entre forjats mínima de cada planta: 2,70 metres. <br><br>
h) A les parcel·les amb topografia amb pendent, l’edificació principal s’haurà d’anar esglaonant per adaptar-se a la topografia. <br><br>
i) S’admet la construcció d’una planta soterrada amb una alçada mínima de 2,20 metres, que podrà ocupar més de la projecció ortogonal de la planta baixa sempre que compleixi els paràmetres d’ocupació i distàncies mínimes a carrer i límit de parcel.la.. Per poder considerar una planta com a soterrada,  i no com a planta baixa, tots els punts del perímetre del seu sostre hauran de situar-se, com a màxim, a 1 metre per damunt del terreny exterior, excepte el tram de façana necessari per la rampa d’accés. <br><br>
j)  Separacions mínimes a carrer i termenals: segons el quadre de paràmetres específics de cada subzona recollit en l’apartat 8 d’aquest precepte.  <br><br>
	Aquelles separacions a carrer i/o termenals modificades segons Estudi de Detall aprovat (anteriors al present POUM) seran vigents, , permetent-se les ampliacions de les edificacions segons els paràmetres anteriors, havent-se però d’adaptar el paràmetre de l’edificabilitat. <br><br>
k) Planta sotacoberta: segons regulació tipus d’ordenació edificació aïllada. <br><br>
l) Coberta: plana o inclinada. L’alçada de l’arrencada de la coberta podrà ser superior als 40cm respecte l’últim forjat, amb un màxim de 90cm, amb un pendent màxim del 35%, i sense que el seu carener superi una alçada de 2,20  metres respecte el ràfec. <br><br>
En cas que les plaques solars es col·loquin sobre la coberta inclinada, aquesta haurà de tenir la mateixa inclinació que la resta de la coberta i sobresortir el mínim indispensable. <br><br>
m) Envoltant màxim de l’edificació: serà aquell definit per l’ocupació màxima, el nivell de la planta baixa, l’alçada reguladora màxima i el pendent màxim de la coberta, al 35%. Les solucions arquitectòniques de cada parcel·la s’hauran de desenvolupar dins d’aquest envoltant. <br><br>
n) Les ampliacions que suposin un increment de sostre o de volum sobre la construcció existent igual o superior al 50% hauran de preveure la reserva d’aparcament per aquesta zona. <br><br>
5.	Edificacions auxiliars <br><br>
5.1. Coberts <br><br>
a) Ocupació màxima: 5% de la superfície de la parcel·la, amb un sostre màxim de 35 m²st. en cas que el cobert tingui ús d’aparcament aquest haurà de tenir un sostre mínim de 30m²st. <br><br>
b) Nombre de plantes i alçada: planta baixa,  amb una alçada de 3 metres fins al cantell del forjat o al ràfec. <br><br>
c) Coberta: plana o inclinada, amb un pendent màxim del 30% i sense que el seu carener superi una alçada de 3,50 metres respecte el terreny. <br><br>
d) Excepte en casos excepcionals, només s’admet un cobert per parcel·la. S’entén per casos excepcionals aquelles preexistències que no superin els paràmetres màxims indicats a les normes.  <br><br>
<i>5.2. </i>Col·locació dels coberts<i> <br><br>
</i>1. La col·locació dels coberts es realitzarà: <br><br>
a) En qualsevol punt de la parcel·la, excepte a la franja de separació del carrer.  <br><br>
b) Si existeix un cobert a la pròpia parcel·la o a la veïna, el nou cobert s’adossarà a aquell formant un únic volum, llevat que l’edifici o la topografia o altres circumstàncies impossibilitin aquesta situació. Si el cobert existent no estès en situació apropiada, o estès en volum disconforme, situació precària o estat ruïnós, no serà obligatori aplicar aquest precepte. <br><br>
c) Si el cobert s’adossa a la parcel·la veïna no podrà tenir la coberta transitable; abocarà les aigües a la parcel·la pròpia i no podrà utilitzar la tanca com a paret de recolzament a no ser que sigui pròpia.  <br><br>
d) La part del cobert adossada a termenal que ultrapassi la tanca s’haurà de tractar amb materials d’acabat, sense poder obrir finestres a veí. <br><br>
e) Els coberts es podran col·locar a la franja de separació de l’edificació principal i l’alineació del carrer, sempre i quan es consideri com a “substitució de terres”. Els materials d’acabat al carrer seran els mateixos que els de la tanca.  <br><br>
5.3. Barbacoes <br><br>
Les barbacoes es podran ubicar en qualsevol punt de la parcel·la, sempre i quan es deixi la separació a carrer corresponent a cada subzona. <br><br>
5.4. Piscines <br><br>
Les piscines encastades a terra es podran situar en qualsevol punt de la parcel·la, sempre i quan es deixi una separació d’1 metre a termenals i 2,5 metres a carrer. <br><br>
L’entorn transitable de la piscina situat junt a termenals no es podrà elevar en cap cas. <br><br>
6.	Materials d’acabat de façana, coberta i colors <br><br>
Hauran de ser adients a l’entorn on se situa l’edificació.<b> <br><br>
</b>7.	Espai lliure de parcel·la <br><br>
L’espai lliure de la parcel·la es podrà pavimentar com a màxim en un 50% de la seva superfície,  exclosa la superfície edificada. <br><br>
8.	Quadre de paràmetres específics de les subzones de la zona 5 <br><br>
<table>
  <tr>
    <td>Subzona<br></td>
    <td>Superfície mínima (m2)<br></td>
    <td>Façana mínima                  (m)<br></td>
    <td>Ocupació màxima                     (%)<br></td>
    <td>Coef. d'edific. m2st/m2s (màxim)<br></td>
    <td>Separacions a carrer                          (m)                            (mínimes)<br></td>
    <td>Separacions a veïns                          (m)                              (mínimes)<br></td>
  </tr>
  <tr>
    <td>5a<br></td>
    <td>400<br></td>
    <td>15m<br></td>
    <td>40<br></td>
    <td>0,60<br></td>
    <td>6m (Costablanca, Sta. Teresita i illa amb front a c Sol (Nucli): 4m)<br></td>
    <td>3<br></td>
  </tr>
  <tr>
    <td>5b<br></td>
    <td>800<br></td>
    <td>20m<br></td>
    <td>20<br></td>
    <td>0,40<br></td>
    <td>10<br></td>
    <td>5<br></td>
  </tr>
  <tr>
    <td>5c<br></td>
    <td>3000*<br></td>
    <td>30m<br></td>
    <td>10<br></td>
    <td>350 m2st                             (sostre màxim)<br></td>
    <td>10<br></td>
    <td>5<br></td>
  </tr>
</table><br><br>Per les zones 5a i 5b, les parcel.les en les que per la seva dimensió, forma i/o façana a dos carrers o en cantonada, no es pugui inscriure un cercle de 9m de diàmetre després d’aplicar les distàncies a carrer i a veïns, es permet reduïr els paràmetres segons el següent quadre: <br><br>
<table>
  <tr>
    <td>Subzona<br></td>
    <td>Separacions a carrer                          (m)                            (mínimes)<br></td>
    <td>Separacions a veïns                          (m)                              (mínimes)<br></td>
  </tr>
  <tr>
    <td>5a<br></td>
    <td>4m (Costablanca i Sta. Teresita:3m)<br></td>
    <td>2<br></td>
  </tr>
  <tr>
    <td>5b<br></td>
    <td>6<br></td>
    <td>3<br></td>
  </tr>
</table><br><br>a)	L’ús principal a la zona 5 és l’habitatge (unihabitatge). <br><br>
b)	Són usos condicionats (a l’existència de l’unihabitatge): <br><br>
Recreatiu cultural, social i de restauració <br><br>
Comercial petit <br><br>
Oficines i serveis <br><br>
Educatiu <br><br>
Esportiu <br><br>
Sanitari assistencial <br><br>
Industrial categoria 1a <br><br>
Residencial col·lectiu <br><br>
10. Aparcament <br><br>
L’aparcament és obligatori, a l’interior de la parcel·la, en edificació coberta i tancada, amb una dotació de dues places com a mínim per parcel·la. <br><br>
</p>
</body>
</html>

