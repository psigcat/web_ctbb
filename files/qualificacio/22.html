<html>
<head>
<title>Clau 22</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<p align='justify'>
<b>Article 149. Zona forestal de valor (clau 22) <br><br>
</b>1. Definició <br><br>
Aquesta zona comprèn aquells terrenys poblats d’arbrat formant boscos o masses arbòries, que cal protegir per mantenir l’equilibri mediambiental al territori. <br><br>
S’inclouen aquells terrenys poblats d’arbrat formant boscos o masses arbòries,  que cal protegir per mantenir l’equilibri mediambiental al territori, així com aquelles  àrees amb vegetació d’estrat arbustiu i herbaci, on els arbres no formen encara unes masses boscoses adultes i madures, degut al fet d’haver patit incendis forestals, i per a les quals, s’ha d’aplicar un tractament adient per a la gestió de la seva regeneració. <br><br>
2. Edificació <br><br>
Només s’admeten aquelles edificacions destinades al manteniment del caràcter forestal de la zona. En cas d’existir edificacions catalogades, s’admetrà en aquestes els usos condicionats definits al punt següent.  <br><br>
3.	Usos <br><br>
3.1.	A aquesta zona, l’ús principal és el forestal. No s’admetran noves edificacions destinades a usos diferents del principal,  <br><br>
3.2.	Són usos condicionats d’aquesta zona:  Habitatge, residencial, hoteler (no admetent en cap cas l’ús hoteler en la modalitat d’aparthotel), educatiu, recreatiu cultural i social, de restauració, esportiu. Així mateix, es consideren compatibles els usos i activitats definits a la normativa reguladora dels equipaments per infants i joves (cases de colònies, albergs juvenils, escoles natura) <br><br>
Els usos condicionats, que requereixen d’una edificació, només es poden ubicar quan existeixi a la finca una edificació inclosa al Catàleg específic de les masies i cases rurals susceptibles de reconstrucció o rehabilitació, que s’acullen a l’art. 50.2 del DL1/2005i en les condicions que estableixi el Catàleg o el Pla Especial de Protecció del Patrimoni que l’ha de desenvolupar i la implantació d’aquests usos requerirà la redacció d’un Pla Especial urbanístic. <br><br>
3.3.	Són prohibits la resta d’usos, excepte aquelles actuacions considerades d’interès públic que siguin incompatibles amb els sòls i usos urbans, que s’autoritzaran d’acord amb el procediment establert a la legislació urbanística vigent. <br><br>
	Entre els usos prohibits s’inclouen els usos de càmping i caravaning, l’ús d’aparthotel i les activitats extractives.  <br><br>
3.4 Amb l’objectiu de generar un coneixement de les zones de protecció forestal (flora, fauna, comunitats, fluxos, etc.), per protegir-les i gestionar-les correctament es tindran en compte aquelles actuacions (estudis, plans, ordenances, etc.) que preveu el Pla d’Acció Ambiental de Castellbisbal en aquest àmbit. <br><br>
4.	Modificació de la topografia <br><br>
Es prohibeix qualsevol modificació de la topografia actual excepte la necessària per l’arranjament dels camins rurals, per la millora de les lleres dels torrents i per evitar esllavissaments a les carreteres. Aquestes actuacions requeriran d’autorització municipal. <br><br>
5. Deures de la propietat <br><br>
5.1.	Els propietaris de finques incloses a aquesta  zona són obligats a mantenir-les en les condicions establertes per la legislació en matèria d’incendis forestals, poden recabar l’ajut de l’Administració competent en la matèria. <br><br>
5.2.	Així mateix, i als efectes de complimentar l’objectiu de regeneració de les finques que requereixin de regeneració forestal, es podrà imposar als propietaris tots o algun dels següents deures:  <br><br>
- 	Aclarida de masses joves de pi blanc <br><br>
-	Selecció de rebrots d’arboç i d’alzina <br><br>
- 	Neteja de l’estrat arbustiu entorn el càdecs <br><br>
- 	Neteja de l’estat arbustiu en general <br><br>
</p>
</html>

