<html>
<head>
<title>generic.doc</title>
<meta http-equiv='Content-Type' content='text/html'; charset='utf-8'>
<link href='../css/estils_ctbb.css' rel='StyleSheet' type='Text/css'>
</head>
<body>
<p align='justify'>
<b>SISÈ - REGULACIÓ DEL SÒL URBANITZABLE <br><br>
CAPÍTOL I - DISPOSICIONS GENERALS <br><br>
Article 136. Definició del sòl urbanitzable <br><br>
</b>El  sòl  urbanitzable  comprèn  aquells  terrenys  que  aquest  Pla  d'Ordenació  Urbanística  Municipal considera necessaris i adequats per garantir el creixement de la població i  l'activitat econòmica, sota el principi del desenvolupament urbanístic sostenible definit en la legislació urbanística vigent i a la Memòria d'aquest POUM.  <br><br>
<b>Article 137. Categories de sòl urbanitzable <br><br>
</b>Aquest Pla d'Ordenació Urbanística Municipal classifica dues categories de sòl urbanitzable, que   es corresponen amb: <br><br>
- Sòl urbanitzable delimitat, constituït per aquells sectors delimitats específicament, que són susceptibles de transformació urbanística, d’acord amb les condicions establertes en la present normativa per a cada sector, mitjançant la formulació, tramitació i aprovació definitiva del   corresponent   pla   parcial, i l’execució dels corresponents instruments de gestió <br><br>
- Sòl urbanitzable no delimitat, el desenvolupament del qual únicament serà possible quan es produeixin les circumstàncies previstes en aquest POUM i d’acord amb les condicions establertes en la present normativa per cada sector, mitjançant la formulació, tramitació i aprovació definitiva del  corresponent pla parcial de delimitació, i l’execució dels corresponents instruments de gestió. <br><br>
<b>Article 138. Delimitació i ordenació del sòl urbanitzable <br><br>
</b>1. Aquest Pla d'Ordenació Urbanística Municipal delimita els sectors de sòl urbanitzable en els plànols d’ordenació. <br><br>
2. Aquest Pla especifica en el capítol II d’aquest Títol les determinacions bàsiques per a la redacció del posterior planejament derivat per a cadascun dels sectors del sòl urbanitzable que contempla.  <br><br>
3. Els plans parcials podran completar les previsions establertes en aquest Pla d'Ordenació Urbanística Municipal però no modificar-les. En tot cas, d’acord amb allò que estableix la legislació urbanística vigent, la totalitat del sòl de cessió obligatòria i gratuïta per a sistemes urbanístics en cada sector de planejament parcial, podrà ser aplicada a una o més d’una de les destinacions possibles, sempre i quan la destinació no es prevegi en aquest POUM com a vinculant, mantenint però que:  <br><br>
a) La superfície de sòl destinada a cada sistema urbanístic d’equipaments i espais lliures respectarà els percentatges mínims assenyalats per a cada un dels sectors en la present normativa. <br><br>
b) 	El sumatori de les superfícies de sòl destinades conjuntament a equipaments i espais lliures en el Pla Parcial, no serà inferior a la mateixa suma que resulta de l’aplicació dels estàndards assenyalats a la legislació urbanística vigent.  <br><br>
<b>Article 139. Règim del sòl urbanitzable <br><br>
</b>1. Els propietaris de sòl urbanitzable tenen, junt amb les càrregues previstes específicament per a cada un dels sectors en la present normativa, els següents deures: <br><br>
a)	Repartir equitativament els beneficis i càrregues derivats del planejament <br><br>
b) Cedir obligatòriament i gratuïtament a l’Ajuntament tot el sòl reservat pel planejament per a sistemes urbanístics.  <br><br>
c) Costejar i, si s’escau, executar la urbanització (sens perjudici del dret a rescabalar-se de les despeses d’instal·lació de les xarxes d’abastament d’aigua, de subministrament d’energia elèctrica, de distribució de gas ( i la infraestructura de connexió a les xarxes de telecomunicacions, a càrrec de les empreses subministradores en la part que, segons la reglamentació específica d’aquests serveis, no hagi d’anar a càrrec dels usuaris.  <br><br>
d) Executar en els terminis establerts pel planejament urbanístic la construcció de l’habitatge protegit que eventualment els correspongui. <br><br>
e) Edificar els solars en els terminis establerts pel planejament urbanístic. <br><br>
f) Conservar les obres d’urbanització, agrupats legalment com a junta de conservació, en els supòsits en què s’hagi assumit voluntàriament aquesta obligació, o bé ho imposi justificadament aquest Pla o, en el seu cas, el Programa d’actuació urbanística municipal o la normativa urbanística vigent.  <br><br>
g)	Cedir obligatòriament i gratuïta a l’Administració actuant el sòl, dins del sector, on es pugui edificar el sostre corresponent al 10% de l’aprofitament urbanístic del sector.  <br><br>
Aquesta cessió de sòl pot ésser substituïda pel seu equivalent en altres terrenys fora del sector si es pretén millorar la política d’habitatge o si l’ordenació urbanística dóna lloc a una parcel·la(la única i indivisible. En aquest darrer cas, la cessió pot ésser substituïda també per l’equivalent del seu valor econòmic. En tots els casos, l’equivalent s’ha de destinar a conservar o ampliar el patrimoni públic de sòl. <br><br>
h) Costejar  i,  si  escau,  executar  les  infraestructures  de  connexió  amb  els  sistemes  generals exteriors a l’actuació, i també les obres per a l’ampliació o reforç d’aquests sistemes que siguin necessàries com a conseqüència de la magnitud de la pròpia actuació, d’acord amb les previsions d’aquest Pla al respecte, incloent-hi, d’acord amb el que estableix la legislació sectorial, l’obligació de participar en els costos d’implantació de les infraestructures de transport públic que siguin necessàries perquè la connectivitat del sector sigui d’adequada. <br><br>
2. Els propietaris de sòl urbanitzable tenen dret al 90% de l'aprofitament urbanístic del sector o polígon d'actuació, referit a llurs finques. <br><br>
3. L’Administració  actuant  participa  en  les  càrregues   d’urbanització   que   pertoquin   al   sòl   amb aprofitament que rebi en compliment dels deures de cessió dels propietaris, llevat del supòsit que aquest sòl sigui expressament reservat, i així consti degudament al Registre de la Propietat, per atendre necessitats d’habitatge, mitjançant promoció pública d’habitatges en règim de lloguer o de    cessió   temporal   d’ús   i   que,   en   aquest   cas,   es   mantingui   la   titularitat   dominical   del   sòl   per l’Administració al llarg d’un termini mínim de trenta anys. En  el  supòsit  de  reserva  parcial,  la  participació  de  l'Ajuntament  en  les  càrregues d’urbanització serà proporcional al percentatge de sòl no reservat. <br><br>
<b>CAPÍTOL II - DESENVOLUPAMENT DEL PLA EN SÒL URBANITZABLE <br><br>
Article 140. Desenvolupament del Pla en sòl urbanitzable delimitat (SUR<sub>D</sub>)  <br><br>
</b>Aquest POUM delimita dos sectors de sòl urbanitzable delimitat, que son els següents:  <br><br>
SURd 01 Sector Can Galí ............................................ industrial <br><br>
SURd 02 Can Nicolau de Dalt .................................... Residencial d’habitatge. <br><br>
Per als indicats sectors, el present POUM precisa les determinacions concretes dels sòls que l’integren, les quals, excepte pel que fa a aquells sistemes urbanístics la ubicació dels quals es preveu en la present normativa com a vinculant, podran ser precisades i ajustades en el desenvolupament del corresponent Pla Parcial Urbanístic. <br><br>
Les seves característiques i condicions s’indiquen a la fitxa corresponent (annex 2 d’aquestes Normes).  <br><br>
<b>Article 141. Desenvolupament del Pla en sòl urbanitzable no delimitat (SUR<sub>ND</sub>) <br><br>
</b>1. Els sectors de sòl urbanitzable no delimitat establerts per aquest Pla, i els seus usos principal són els següents: <br><br>
- SURnd 01 Sector Guineua nord ..................................................Residencial d’habitatge <br><br>
- SURnd 02 Sector Guineua sud.................................................... Residencial d’habitatge <br><br>
- SURnd 03 Can Flavià de les Illes.................................................Usos hotelers i d’estació de serveis <br><br>
2. Quan, d’acord amb les circumstàncies previstes en el present POUM s’aprovi el Pla Parcial Urbanístic de delimitació dels sectors indicats, aquesta categoria de sòl es regirà per allò establert pel Sòl Urbanitzable delimitat als articles corresponents d’aquestes normes i a la legislació urbanística vigent. <br><br>
Les característiques i condicions de cada sector s’indiquen a la fitxa corresponent (annex 2 d’aquestes Normes). <br><br>
</p>
</body>
</html>

